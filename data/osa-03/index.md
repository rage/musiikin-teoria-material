---
path: '/osa-03'
title: 'Osa 3: Soinnut'
overview: true
---

## Soinnut

Soinnulla tarkoitetaan yleisesti enemmän kuin kahden sävelen soimista yhtä aikaa. Käytännössä kuitenkin esim. desiimi-intervalli voi hahmottua sointuna (s10 = duurisointu, p10 = mollisointu). Kolmisointu (engl. triad) muodostuu kahdesta päällekkäisestä terssistä, nelisoinnussa terssejä on päällekkäin kolme, viisisoinnussa neljä jne. Ns. terssipinoajattelu onkin muovannut voimakkaasti käsitystämme soinnusta: sointu mm. nimetään pohjasävelensä mukaan, jonka päälle terssipino muodostetaan. Luvussa esitetyt kolmi- ja nelisoinnut liittyvät oleellisesti tonaaliseen musiikkiin. Post-tonaalisessa (atonaalisessa) musiikissa käytettäviä sointuja ei tulkita terssipinoajattelun avulla.

Termiä 'harmonia' käytetään soinnun synonyyminä, mutta sillä voidaan tarkoittaa myös soinnutusta (engl. harmony).

<music-exercise name="Soinnun tunnistus" description="Voit myös kuunnella soinnun nappia painamalla." type="chords" required=2></music-exercise>

## Kolmisoinnut

Sointuastemerkintä on musiikinteoriassa käytetyin tapa kuvata peräkkäisiä tonaalisia harmonioita jollain tapaa analyyttisesti. Samankuuloinen sointu(kulku) merkitään samalla tavalla sävellajista riippumatta. Merkintä perustuu asteikon sävelille rakennettuihin kolmisointuihin, jotka numeroidaan perussävelestä lähtien I … VII. Käytetyimmät soinnut missä tahansa sävellajissa ovat toonikasointu eli I asteen sointu ja dominanttisointu (V asteen sointu).

Merkintää käytti ensimmäisenä Joseph Vogler (1749-1814). Monissa maissa käytetään duurisoinnuista roomalaisia numeroita ja mollisoinnuista merkintätapaa i, ii, iii jne. Tämä merkintätapa on peräisin Gottfried Weberiltä (1779-1839). Merkintätapa ei ole standardisoitunut, mutta eri versiot muistuttavat toisiaan siinä määrin, että symbolikieli on ymmärrettävissä versiosta riippumatta.

<music-exercise name="Soinnun tunnistus" type="chords_notes"></music-exercise>
<music-exercise name="Soinnun kirjoitus" type="piano_chords" required=2></music-exercise>
