---
path: '/osa-02'
title: 'Osa 2: Intervallit'
overview: true
---

## Intervallit

Intervallin muodostaa joko kaksi yhtä aikaa soivaa (simultaani-intervalli eli harmoninen intervalli) tai kaksi peräkkäistä säveltä (suksessiivi- eli melodinen intervalli). Intervallien perustana ovat oktaavi-identiteetti ja diatoninen asteikko.

<music-sheet notation='T:Harmonisia intervalleja
M:C
L:1/2
K:C
"1"[d d] "2"[c d] | "3"[B d] "4"[A d] | "5"[G d] "6"[F d] | "7"[E d] "8"[D d] |]'></music-sheet>

Oktaavi-identiteetillä tarkoitetaan sitä, että kaikissa musiikkikulttuureissa oktaavin päässä toisistaan sijaitsevat sävelet aistitaan tietyllä tavoin samoina. Fysikaalisesti ilmiö perustuu siihen, että oktaavia korkeammalla olevalla sävelellä on kaksinkertainen taajuus. Länsimaisessa säveljärjestelmässä esim. a1 (ns. normaalisävel) on 440 Hz, a2 taas 880.

<music-exercise name="Intervallin tunnistus" description="Tunnista intervalli ja laatu. Voit myös kuunnella intervallin nappia painamalla." type="intervals"></music-exercise>

## Intervallit nuottiviivastolla

Diatonisen asteikon katsotaan olevan tonaalisen musiikin säveljärjestelmän pohjana. Sen perustalle rakentuvat niin sävelnimet, intervallit kuin nuottikirjoituskin. Yksinkertaistaen se muodostuu sävelnimistä …c, d, e, f jne. Asteikolla ei ole varsinaista alkusäveltä vaan se on ns. kattoasteikko (kts. [Asteikoista ja kattoasteikoista](http://localhost:8000/osa-01)).

<music-exercise name="Intervallin tunnistus" type="intervals_notes"></music-exercise>
